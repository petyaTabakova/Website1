 <!DOCTYPE html>
<html>
   <head>
      <meta charset="utf-8">
	    <title>MyNewWebsite</title>
	      <link rel="stylesheet" type="text/css" href="style.css">
  </head>

 <body>
   <h1>Bhutan</h1>

        <p>   Bhutan är ett kungadöme i södra Asien som gränsar till Kina i norr och Indien i syd. Det inhemska namnet på landet är Druk Yul, vilket betyder "Drakens land". Bhutan kallas också Druk Tsendhen, "Åskdrakens land". Bhutan faller inom den tibetanska kultursfären och språkligt, etniskt och religiöst finns det starka band mellan den tibetanska och den bhutanesiska kulturen.
      Under tidigt 1600-tal inrättas en buddhistisk teokrati, som styr landet fram tills 1910, då britternas inflytande ökat och de till sist formellt upprättar ett protektoriat över landet. Den nuvarande monarkin upprättades 1907 och styr än idag landet.</p>

   <p> Det är förhållandevis säkert för utlänningar att resa och vistas i Bhutan.
    Demonstrationer har inträffat, dock mycket sällan, orsakade av grupperingar som kräver att nepalitalande bhutanesiska flyktingar i Nepal ska få återvända till Bhutan.
  </p>


 <h2>Geografi</h2> 
    <p> Bhutan är ett utpräglat bergsrike, beläget i östra delarna av Himalaya. Landets högsta berg är Kula Khangri, med en höjd på 7 553 m.ö.h, samt Gangkhar Puensum, med sina 7 570 m.ö.h. Landets södra del är mer låglänt och här finns de bördiga dalarna där större delen av befolkningen lever. Huvudstaden Thimpu har en befolkning på närmare 80 000 personer. Klimatet varierar från tropiskt i söder till tempererat inlandsklimat och subarktiskt längst i norr.
</p>
  
<h2>Politik</h2>
     <p> Bhutans stadsöverhuvud är Druk Gyalpo ("drakkungen"). Kungavärdigheten är ärftlig, men kungen kan röstas bort av parlamentet, om ett misstroendevotum samlar minst två tredjedelars majoritet av parlamentsledamöterna. En regering kallad Lhengye Shungtsog infördes 1998. Tidigare utgjorde kungen själv regering. Han utser fortfarande ledamöterna i regeringen, men dessa ska åtnjuta parlamentets förtroende. Parlamentet kallas Tshogdu, och har 154 ledamöter, varav 105 väljs i demokratiska val, tolv väljs av religiösa grupperingar och 37 slutligen utses av kungen. Mandatperioden är tre år. Bhutans förenade parti vann en jordskredsseger i det första parlamentsvalet i mars 2008.</p>

<h2>Ekonomi</h2>
<p>Ekonomin i Bhutan är en av världens minsta och minst utvecklade. Basnäringarna är jordbruk och skogsbruk, två näringar som sysselsätter nästan 90% av befolkningar. Man har möjlighet att utveckla vattenkraften i landet men avstår från detta då man inte vill skada den ömtåliga naturen. Bhutan är också omtalat för att man inte enbart talar om BNP, bruttonationalprodukt i landet, utan även om BNL, bruttonationallycka.</p>

<h2>Demografi</h2>
<p>Omkring hälften av befolkningen är infödda bhutaneser, ofta kallade ngalop, och besläktade med tibetanerna. Övriga större folkgrupper är nepalesiska lhotshampa och assamesiska sharchop. Medan dzongkha är det officiella språket talas skilda dialekter i mera avlägsna bergsbyar. Den officiella religionen är olika skolor av mahayanabuddhism, såsom den praktiseras bland tibetanerna. Den största skolan är Kargyud Drukpa, som även förekommer i Ladakh. Man räknar med att en tredjedel av bhutaneserna är buddhister, och den sista fjärdedelen hinduer.</p>

 

  <div id="menuField">
    <div id="menu">
    
    <ul style ="list-style-type: none;" id="inner">
       <li> <a href="sida2.html">Mer information om Bhutan</a><li>
       <li> <a href="http://www.albatros.se/resmal/asien/bhutan/bilder">Mer bilder</a> </li>
    </ul>

   </div>

  </div>


 </body>

</html>